Abbiamo fatto una carrellata su alcune parti del famoso linguaggio Java, usatissimo per scrivere programmi che girano su internet e non solo, iniziando dalle basi fino ad arrivare alle interfacce grafiche, la grafica ed infine il suono, tutti aspetti abbastanza avanzati della programmazione.

Vorrei scusarmi con i lettori meno esperti se hanno avuto qualche problema nel comprendere alcune parti della guida, e allo stesso tempo vorrei scusarmi con i più esperti se hanno trovato le alcune cose noiose o troppo semplici. Chi ha seguito il corso dovrebbe essere in grado di scriversi delle semplici applet e applicazioni da solo, non penso che siate ancora in grado di gestire grosse applicazioni complesse, anche se con un po’ di pratica e i semplici concetti del corso penso che diverrete ottimi programmatori.

Io rimarrò sempre disponibile per eventuali domande sul corso o chiarimenti (non scrivetemi per i Javascript o per la configurazione degli applet scaricati dalla rete).

Per chi volesse approfondire gli argomenti trattati o vederne di nuovi, pubblico la bibliografia completa dalla quale partono le mie conoscenze.

Un saluto a tutti

**[Pietro Castellucci](mailto:pietro@html.it)**  
Foiano di Val Fortore (Benevento)

  

Bibliografia
------------

  

*   Documentazione ufficiale della Sun Microsystems di Java Development Kit Versioni 1.3, 1.3  
    Relase Candidate 1, 1.3 Relase Candidate 2, 1.3 Relase Candidate 3, 1.3 Beta, 1.2.2 , 1.2.1.  
    Disponibile in rete sul sito ufficiale di Java: [http://java.sun.com](http://java.sun.com "Link esterno")
*   Java Didattica e Programmazione, K.Arnold e J. Gosling, Addison-Wesley Prima edizione, Marzo 1997
*   Manuale QUE – Special Edition Using Java, 2nd Edition, versione trovata su internet.
*   Java2 Tutto& Oltre, J. Jaworski, SAMS Publishing – APOGEO
*   Javatm 2D Graphics, J. Knudsen, O’REILLY
*   Ambiente per l’esplorazione di micromondi concorrenti, Pietro Castellucci, Tesi di Laurea in Informatica.